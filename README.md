# आजीविक नियतिवादी सूत्र - बौधी अंदाज़ में
आदम - क्या इंसान के पास कर्म शक्ति होती है? क्या सच में एक इंसान अपने मन से कुछ चुन सकता है?

बुद्ध - नहीं। हमें आज जितना हमारे ख़ुद के बारे में पता है, उस की बुनियाद पर हम ये कह सकते हैं कि किसी के पास भी ख़ुद के कर्मों को चुनने की कोई शक्ति नहीं है।

आदम - क्या प्रमाण है इस बात के?

## पहला हिस्सा - मिसाले कंप्यूटर
बुद्ध - सब से पहले एक उपमान, या मिसाल, के लिहाज़ से अपने दिमाग को समझने की कोशिश करते हैं। अर्ज़ करो एक कंप्यूटर है। उस पर तुम कोई प्रोग्राम चला रहे हो। तुम ने इनपुट में कुछ संख्याएं दी जो वो प्रोग्राम तुम्हें जोड़ कर देगा। अब अर्ज़ करो कि ये कंप्यूटर को आप दो और दो का इनपुट दें, और आउटपुट में पाँच आए। अब यहां क्या ग़लत हो सकता है?

आदम - ज़ाहिर सी बात है, प्रोग्राम में कुछ न कुछ ग़लत है।

बुद्ध - हां, ज़ाहिर है। अब अर्ज़ करो कि प्रोग्राम कोई आम संख्याओं को जोड़ने का नहीं, बलकी एक ऐसा न्यूरल नैटवर्क है जो ढेर सारा डेटा लेता है और उस डेटा के हिसाब से अपना एक मौडल बनाता है। फिर कोई इनपुट आता है तो मौडल के हिसाब से आउटपुट देता है। अब ऐसे प्रोग्राम ने अगर कोई ऐसा आउटपुट दिया जो आप नहीं चाहते, तो मसलाह क्या हो सकता है?

आदम - या तो मौडल का डेटा काफ़ी नहीं रहा होगा या फिर प्रोग्राम में कोई दोश होगा।

बुद्ध - बिलकुल ठीक बात है। अब इंसान के दिमाग की बात करते हैं। ये दिमाग शुरु होता है सिर्फ़ पैदाइशी फ़ितरत के प्रोग्राम से, और ज़िंदगी भर ढेर सारा डेटा, यानि वातावरण, इस दिमाग के प्रोग्राम को बदलते रहता है, और एक मौडल बनाता है। अब अगर ये दिमाग किसी इनपुट का अनचाहा आउटपुट देता है, अर्थात कोई आपत्तिजनक बात करता है, तो इसकी वजह भी डी एन ए (पैदाइशी फ़ितरत) और वातावरण को क्यूं नहीं ठहराया जा सकता? अगर आप ये कहोगे कि इस दिमाग की ग़लती उस दिमाग के मालिक़ की व्यक्तिगत  ग़लती है, तो ये तो वही बात हो गई कि कंप्यूटर के आउटपुट का ज़िम्मेदार कंप्यूटर को ठहराया जाए ना कि प्रोग्राम या इनपुट का।

## दूसरा हिस्सा - फ़ैसलों का इंडकशन
आदम - शायद मैं ये मान भी लूं कि एक वक्त तक दिमाग एक कंप्यूटर की तरह होता है। पर जब आप बड़े हो जाते हैं और ख़ुद के फ़ैसले लेना शुरु कर देते हैं, तब उन फ़ैसलों से भी आपके दिमाग और वातावरण पर फ़रक पड़ता है, सिर्फ़ बाहरी चीज़ों से नहीं, है ना?

बुद्ध - ये बात बिलकुल सही है कि वातावरण का एक अटूट हिस्सा खुद के फ़ैसले भी हैं। मैं इस बात से इनकार नहीं कर रहा। लेकिन वो फ़ैसले किसी की कर्म शक्ति या किसी के चुनने से नहीं लिये जा सकते।

आदम - मैं कुछ समझा नहीं। एक बुज़ुर्ग आदमी के फ़ैसले पर अगर वातावरण का काबू है, मगर वो वातावरण ख़ुद उस ही के फ़ैसलो से बदला है, तो उस आदमी के फ़ैसलों में उस के कर्म शक्ति का योगदान भला कैसे नहीं है?

बुद्ध - मैं किसी और तरह से समझाने की कोशिश करता हूं। वो बुज़ुर्ग आदमी भले ही किता बुज़ुर्ग क्यूं न हो, एक वक्त तो होगा जहां इस इनसान ने अपना पहला फ़ैसला लिया होगा? चाहे तुम पहले फ़ैसले को मां के कोख़ में लिया हुआ मानो, या कोख़ से बाहर आ कर लिया हुआ मानो, कभी न कभी तो एक ऐसा फ़ैसला इस आदमी ने लिया होगा जिस के पहले उसने कोई फ़ैसला न लिया हो?

आदम - हां, ये भी ज़ाहिर है।

बुद्ध - बहुत अच्छे। अब उस पहले फ़ैसले के बारे में सोचो। जब उस इनसान ने वो पहला फ़ैसला लिया था, तब तो तुम भी मानोगे कि वो फ़ैसले की बुनियादें अगर कोई है तो वो हैं सिर्फ़ और सिर्फ़ उसकी ख़ूनी फ़ितरत, जो मां बाप के बदौलत उसे नसीब हुई है, और तब तक का उसका वातावरण, जिसमें उसका कोई हाथ नहीं था? इस फ़ैसले में तो उसका कोई चुनाव नहीं था, मानते हो कि नहीं?

आदम - हां, पहले फ़ैसले तक ये मानने से मैंने वैसे भी कभी इनकार नहीं किया था।

बुद्ध - ठीक है। अब उस के दूसरे फ़ैसले को ध्यान से देखते हैं। इस फ़ैसले में भी बुनियादें फ़ितरत और वातावरण ही है, लेकिन जैसा तुमने कहा, अब वातावरण में उसके पहले फ़ैसले के अंजाम भी शामिल हैं। पर अब ये सोचो कि पहला फ़ैसला तो हमने माना कि उस के किसी कर्म की शक्ति या चुनने से नहीं, बलकी उस के काबू के बाहर से हुआ है। और बाकी का वातावरण और फ़ितरत तो वैसे ही उस के किसी कर्म शक्ति के काबू में थे ही नहीं। तो क्या इस इनसान का दूसरा फ़ैसला भी बाहरी नहीं हुआ?

आदम - हां, बात तो सही है।

बुद्ध - और ये ही बात हम कह सकते हैं तीसरे फ़ैसले के बारे में, और चौथे के बारे में भी। बलकि हम इस इनसान के लिये गए हर फ़ैसले को इस ही प्रमाण से बाहरी घोशित कर सकते हैं, और ये साबित कर सकते हैं कि किसी भी फ़ैसले को कोई कर्म शक्ति या 

## तीसरा हिस्सा - तो क्या?
आदम - अच्छा चलो मान भी लिया कि हमारा हर फ़ैसला बाहरी है और हम कुछ नहीं चुनते। हमारे पास कोई कर्म शक्ति नहीं है। पर इस बात से फ़र्क क्या पड़ता है? ये बात समझने से क्या मेरी आम ज़िंदगी में मैं किसी भी बात को अलग अंदाज़ से देखूँगा?

बुद्ध - बिलकुल देखोगे। हम सब जब भी किसी और को परखते हैं, तो इस कर्म शक्ति की माया के नज़रिये से ही परखते हैं। अर्ज़ करो कि एक आदमी तुम्हें, या तुम्हारे ख़ानदान को गालियां दे रहें हैं। तुम्हारे मन में उस आदमी के लिए क्या जज़बात होंगे?

आदम - लाज़मी है, गुस्सा और नफ़रत जैसे जज़बात होंगे।

बुद्ध - बिलकुल लाज़मी है तुमहारा गुस्सा होना। पर अब अर्ज़ करो कि जो आदमी तुम्हें गाली दे रहा है वो पागल और आवारा है। तब तुम्हारे मन में किस क़िसम के जज़बात होंगे?

आदम - तब दया और तरस के ज़्यादा होंगे।

बुद्ध - बिलकुल सही। हर इनसान ये ही करता है। अब सोच के देखो क्यूं। दरअसल ये नज़रिये का फ़रक इस लिए है, कि हम मानते हैं कि वो पागल जो कर रहा है वो उस के काबू में नहीं है, और जो दूसरा कर रहा है वो होशो हवास में ग़लत काम कर रहा है। जब कि हक़ीक़त ये है दूसरे आदमी के काम भी उतने ही काबू के बाहर है जितने पागल आदमी के हैं। पर हमने इस कर्म शक्ति की माया के बदौलत ये एक लक़ीर बना के रखी हुई है नफ़रत और तरस के बीच में। पागल और नापागल के बीच में। कर्म शक्ति माया होने से ये भी साफ़ होता है कि ये लक़ीर भी माया है।

आदम - तो नफ़रत के अलावा और कौनसे ख़याल हैं जो कर्म शक्ति की माया हमें सोचने की इजाज़त देते हैं?

बुद्ध - ये नफ़रत और तरस के बीच की लक़ीर सबसे अहम लक़ीर है जो इस माया से हमारे दिमाग में खिंच पाती है। पर वो अकेली ऐसी लक़ीर नहीं है जिस का सिर्फ़ इम माया के बदौलत वजूद है और हक़ीक़त में कोई वजूद नहीं है। एक और मिसाल है फ़ख़र या गर्व और ख़ुशनसीबी महसूस करने के बीच की लक़ीर। अगर कोई इनसान लंबा होता है, या उसके मां बाप के पास ढेर सारी दौलत होती है, तो वो ख़ुद को ख़ुशनसीब समझता है। यहीं अगर वो किसी इम्तेहान में अव्वल दर्ज़ा हासिल करता है तो वो ख़ुशनसीबी से ज़्यादा फ़ख़र या गर्व महसूस करता है। इन दोनों में उस इनसान का एक जैसा ही योगदान है, कोई नहीं। इम्तेहान में किसी के नंबर भी उस के वातावरण और फ़ितरत के बदौलत है, और कद भी। लेकिन कर्म शक्ति की माया हमारे मन को ये लक़ीर बनाने की इजाज़त देती है।

## चौथा हिस्सा - इनसानों को इस माया के फ़ायदे
आदम - तो क्यूं सोचते हैं हम इस माया के नज़रिये से?

बुद्ध - इस बात को समझने के लिए डारविन के ख़याल समझना ज़रूरी है। डारविन के हिसाब से ऐसे लक्षण पीढ़ी दर पीढ़ी ज़्यादा आगे बढ़ते हैं जिनके बदौलत जानवर ज़्यादा जी पाता है और ज़्यादा बच्चे पैदा कर पाता है। हो सकता है कि कईं ऐसे जानवर होंगे, शायद कईं इनसान जैसे भी, जो कर्म शक्ति के नज़रिये से दूसरों को नहीं देखते होंगे। इन को कुदरत ने इनसानों जितना बढ़ने नहीं दिया होगा।

आदम - और ऐसा क्यूं? क्या फ़ायदे हैं ऐसे इस नज़रिये से सोचने के?

बुद्ध - सामाजिक स्तर पर अगर हम सोचे, तो किसी क़ौम से नफ़रत करना उस क़ौम के ख़िलाफ़ जंग छेड़ना आसान बना देती है। नफ़रत हमें ऐसी क्रूरता करने की इजाज़त देती है जैसी हमदर्दी कभी न दे। इस लिहाज़ से अगर हम गौर करें तो नफ़रत करने वाले जानवर कईं ज़्यादा क़ामयाब हो सकते हैं। और नफ़रत के ये फ़ायदे सिर्फ़ एक क़ौम से दूसरी क़ौम को देखने तक नहीं सीमित हैं। किसी क़ौम के भीतर भी, ये साफ़ करना बहुत ज़रूरी होता है कि किस चीज़ पर किस का हक़ है। और हक़ होने के लिए गर्व का होना बहुत ज़रूरी है। अगर किसमत से कोई चीज़ किसी को मिली हो तो वो उसे अपना हक़ नहीं समझ सकता। लेकिन अगर उसके मन में वो चीज़ उसके चुने हुए कर्मों से मिली हो तो हक़ समझा जा सकता है। समाज के क़ानूनों के लिए सज़ाएं देना भी अहम होता है। और सज़ाएं देते हुए भी हम माया के बदौलत घिन से अपराधी को देखते हुए सोचते हैं कि वो सज़ा के लायक़ है। पर सज़ा के लायक़ होना भी इस ही माया पर आधारित है। ये माया हमें कईं ऐसे ख़यालों को जायज़ ठहराने की इजाज़त देता है जो एक क़ामयाब आदिवासी समाज के लिए बेहद ज़रूरी लगते हैं। 
